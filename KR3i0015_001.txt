# -*- mode: mandoku-view; -*-
#+TITLE: 香譜
#+DATE: 2015-08-24 23:17:40.179310
#+PROPERTY: ID KR3i0015
#+PROPERTY: BASEEDITION WYG    
#+PROPERTY: JUAN 卷上
<pb:KR3i0015_WYG_001-1a>¶
欽定四庫全書¶
　香譜卷上¶
　　香之品¶
　　　龍腦香¶
酉陽雜俎云出波律國樹髙八九丈可六七尺圍葉圓¶
而背白其樹有肥瘦形似松脂作杉木氣乾脂謂之龍¶
腦香清脂謂之波律膏子似豆蔲皮有甲錯海藥本草¶
云味苦辛微温無毒主内外障眼三蟲療五痔眀目鎮¶
<pb:KR3i0015_WYG_001-1b>¶
心袐精　又有蒼龍腦主風疹䵟入膏煎良不可㸃眼¶
眀浄如雪花者善乆經風日或如麥麩者不佳云合黑¶
豆糯米相思子貯之不耗今復有生熟之異稱生龍腦¶
即上之所載是也其絶妙者目曰梅花龍腦有經火飛¶
結成塊者謂之熟龍腦氣味差薄焉葢易入他物故也¶
　　　麝香¶
唐本草云生中臺川谷及雍州益州皆有之陶𨼆居云¶
形似麞常食栢葉及噉蛇或於五月得者徃徃有蛇皮¶
<pb:KR3i0015_WYG_001-2a>¶
骨主辟邪殺鬼精中惡風毒療傷多以一子眞香分糅¶
作三四子刮取血膜雜以餘物大都亦有精麄破皮毛¶
共在裹中者為勝或有夏食蛇蟲多至寒香滿入春患¶
急痛自以脚剔出人有得之者此香絶勝帶麝非但香¶
辟惡以香眞者一子著腦間枕之辟惡夢及尸疰鬼氣¶
今或傳有水麝臍其香尤美¶
　　　沈水香¶
唐本草注云出天竺單于二國與青桂雞骨馢香同是¶
<pb:KR3i0015_WYG_001-2b>¶
一樹葉似橘經冬不彫夏生花白而圓細秋結實如㯽¶
榔色紫似葚而味辛療風水毒腫去惡氣樹皮青色木¶
似櫸栁重實黑色沈水者是今復有生黄而沈水者謂¶
之蠟沈又其不沈者謂之生結　又拾遺解紛云其樹¶
如椿常以水試乃知餘見下卷天香𫝊中¶
　　　白檀香¶
陳藏器云本草拾遺曰樹如檀出海南主心腹痛霍亂¶
中惡鬼氣殺蟲又唐本草云味鹹微寒主惡風毒出崑¶
<pb:KR3i0015_WYG_001-3a>¶
崙盤盤之國主消風積水腫又有紫眞檀人磨之以塗¶
風腫雖不生於中華而人間遍有之¶
　　　蘇合香¶
神農本草云生中臺川谷陶隱居云俗𫝊是師子糞外¶
國説不爾今皆従西域來眞者難别紫赤色如紫檀堅¶
實極芬香重如石燒之灰白者佳主辟邪瘧癎疰去三¶
蟲¶
　　　安息香¶
<pb:KR3i0015_WYG_001-3b>¶
本草云出西戎似栢脂黄黑色為塊新者亦柔軟味辛¶
苦無毒主心腹惡氣鬼疰　酉陽雜俎曰安息香出波¶
斯國其樹呼為辟邪樹長三丈許皮色黄黑葉有四角¶
經冬不彫二月有花黄色心微碧不結實刻皮出膠如¶
飴名安息香¶
　　　鬱金香¶
魏略云生大秦國二三月花如紅藍四五月採之其香¶
十二葉為百草之英　本草拾遺曰味苦無毒主蟲毒鬼¶
<pb:KR3i0015_WYG_001-4a>¶
疰鵶鶻等臭除心腹間惡氣鬼疰入諸香用説文曰鬱¶
金芳草煑以釀鬯以降神也¶
　　　雞舌香¶
唐本草云生崑崙及交愛以南樹有雌雄皮不並似栗¶
其花如梅結實似棗核者雌樹也不入香用無子者雄¶
樹也採花釀以成香微温主心痛惡瘡療風毒去惡氣¶
　　　薰陸香¶
廣志云生南海又僻方注曰即羅香也　海藥本草云¶
<pb:KR3i0015_WYG_001-4b>¶
味平温無毒主清人神其香樹一名馬尾香是不皮鱗¶
甲採之復生又唐本草注云出天竺國及邯祁似楓松¶
脂黄白色天竺者多白邯祁者夾緑色香不甚烈微温¶
主伏尸惡氣療風水腫毒惡瘡¶
　　　詹糖香¶
本草云出晉安岑州及交廣以南樹似橘煎枝葉為之¶
似糖而黑多以其皮及蠧糞雜之不得淳正者惟軟乃¶
佳¶
<pb:KR3i0015_WYG_001-5a>¶
　　　丁香¶
山海經曰生東海及崑崙國二三月花開七月方結實¶
　開寳本草注云生廣州樹髙丈餘凌冬不凋葉似櫟¶
而花圓細色黄子如丁長四五分紫色中有麄大長寸¶
許者俗呼為母丁香擊之則順理而折味辛主風毒諸¶
腫能發諸香及止乾霍亂嘔吐各騐¶
　　　波律香¶
本草拾遺曰出波律國與龍腦同樹之清脂也除惡氣¶
<pb:KR3i0015_WYG_001-5b>¶
殺蟲疰見龍腦香即波律膏也¶
　　　乳香¶
廣志云即南海波斯國松樹脂有紫赤櫻桃者名乳香¶
葢薰陸之類也仙方多用辟邪其性温療耳聾中風口¶
噤婦人血風能發酒治風冷止大腸洩僻療諸瘡癤令¶
内消今以通眀者為勝目曰的乳其次曰揀香又次曰¶
瓶香然多夾雜成大塊如&KR0377;青之狀又其細者謂之香¶
纒¶
<pb:KR3i0015_WYG_001-6a>¶
　　　青桂香¶
本草拾遺曰即沈香同樹細枝𦂳實未爛者¶
　　　雞骨香¶
本草拾遺記曰亦馢香中形似雞骨者¶
　　　木香¶
本草云一名蜜香従外國舶上來葉似薯蕷而根大花¶
紫色功効極多味辛温而無毒主辟温療氣劣氣不足¶
消毒殺蟲毒今以如雞骨堅實齧之粘齒者為上復有¶
<pb:KR3i0015_WYG_001-6b>¶
馬兠苓根謂之青木香非此之謂也或云有二種亦恐¶
非耳一謂之雲南根¶
　　　降眞香¶
南州記曰生南海諸山又云生大秦國　海藥本草曰¶
味温平無毒主天行時氣宅舎怪異並燒之有驗仙傳¶
云燒之感引鶴降醮星辰燒此香甚為第一小兒帶之¶
能辟邪氣其香如蘇方木然之初不甚香得諸香和之¶
則特美¶
<pb:KR3i0015_WYG_001-7a>¶
　　　艾蒳香¶
廣志云出西國似細艾又云松樹皮緑衣亦名艾蒳可¶
以合諸香燒之能聚其煙青白不散　本草拾遺曰味¶
温無毒主惡氣殺蛀蟲主腹冷洩痢¶
　　　甘松香¶
本草拾遺曰味温無毒主鬼氣卒心腹痛脹滿浴人身¶
令香叢生葉細　廣志云甘松香生凉州¶
　　　零陵香¶
<pb:KR3i0015_WYG_001-7b>¶
南越志云一名燕草又名薰草生零陵山谷葉如羅勒¶
山海經曰薰草似麻葉方莖氣如蘼蕪可以止癘即零¶
陵香味苦無毒主惡氣注心腹痛下氣令體香和諸香¶
或作湯丸用得酒良¶
　　　茅香花¶
唐本草云生劔南諸州其莖葉黑褐色花白非白茅也¶
味苦温無毒主中惡温胃止嘔吐葉苗可煑湯浴辟邪¶
氣令人香¶
<pb:KR3i0015_WYG_001-8a>¶
　　　馢香¶
本草拾遺曰亦沈香同樹以其肌理有黑脈者謂之也¶
　黄熟香亦馢香之類也但輕虚枯朽不堪者今和香¶
中皆用之¶
　　　水盤香¶
類黄熟而殊大多雕刻為香山佛像並出舶上¶
　　　白眼香¶
亦黄熟之别名也其色差白不入藥品和香或用之¶
<pb:KR3i0015_WYG_001-8b>¶
　　　葉子香¶
即馢香之薄者其香尤勝於馢又謂之龍鱗香¶
　　　雀頭香¶
本草云即香附子也所在有之葉莖都似三稜根若附¶
子周匝多毛交州者最勝大如棗核近道者如杏仁許¶
荆襄人謂之莎草根大下氣除胸腹中熱合和香用之¶
尤佳¶
　　　芸香¶
<pb:KR3i0015_WYG_001-9a>¶
倉頡解詁曰芸蒿似邪蒿可食魚豢典略云芸香辟紙¶
魚蠧故藏書臺稱芸臺¶
　　　蘭香¶
川本草云味辛平無毒主利水道殺蟲毒辟不祥一名¶
水香生大吴池澤葉似蘭尖長有岐花紅白色而香煑¶
水浴以治風¶
　　　芳香¶
本草云即白芷也一名茞又名䖀又曰萖又曰符離又¶
<pb:KR3i0015_WYG_001-9b>¶
名澤芬生下濕地河東川谷尤佳近道亦有道家以此¶
香浴去尸蟲¶
　　　蘹香¶
本草云即杜衡也葉似葵形如馬蹄俗呼為馬蹄香藥¶
中少用惟道家服令人身香¶
　　　蕙香¶
廣志云蕙草緑葉紫花魏武帝以為香燒之¶
　　　白膠香¶
<pb:KR3i0015_WYG_001-10a>¶
唐本草注云樹髙大木理細莖葉三角商洛間多有五¶
月斫為坎十一月收脂　開寳本草云味辛苦無毒主¶
[病-丙+(穩-禾)]疹風痒浮腫即楓香脂¶
　　　都梁香¶
荆州記曰都梁縣有山山上有水其中生蘭草因名都¶
梁香形如霍香　古詩曰博山鑪中百和香鬱金蘇合¶
及都梁廣志云都梁出淮南亦名煎澤草也¶
　　　甲香¶
<pb:KR3i0015_WYG_001-10b>¶
唐本草云蠡類生雲南者大如掌青黄色長四五寸取¶
黶燒灰用之南人亦煑其肉噉今合香多用謂能發香¶
復来香烟須酒蜜煑製方可用法見下¶
　　　白茅香¶
本草拾遺記曰味甘平無毒主惡氣令人身香煑汁服¶
之主腹内冷痛生安南如茅根道家用煑湯沐浴¶
　　　必栗香¶
内典云一名化木香似老椿　海藥本草曰味辛温無¶
<pb:KR3i0015_WYG_001-11a>¶
毒主鬼疰心氣斷一切惡氣葉落水中魚暴死木可為¶
書軸辟白魚不損書¶
　　　兜婁香¶
異物志云出海邊國如都梁香　本草曰性微温療霍¶
亂心痛主風水毒腫惡氣止吐逆亦合香用莖葉似水¶
蘇¶
　　　藒車香¶
本草拾遺曰味辛温主鬼氣去臭及蟲魚蛀物生彭城¶
<pb:KR3i0015_WYG_001-11b>¶
高數尺白花　爾雅曰藒車䒗輿注曰香草也¶
　　　兠納香¶
廣志曰生剽國　魏略曰出大秦國　本草拾遺曰味¶
温甘無毒去惡氣温中除冷¶
　　　耕香¶
南方草木狀曰耕香莖生細葉　本草拾遺曰味辛温¶
無毒主臭鬼氣調中生烏滸國¶
　　　木蜜香¶
<pb:KR3i0015_WYG_001-12a>¶
内典云狀若槐樹　異物志云其葉如椿　交州記云¶
樹似沈香　本草拾遺曰味甘温無毒主辟惡去邪鬼¶
疰生南海諸山中(種五六年/便有香也)¶
　　　迷迭香¶
廣志云出西域魏文帝有賦亦嘗用　本草拾遺曰味¶
辛温無毒主惡氣令人衣香燒之去邪¶
　　香之異¶
　　　都夷香¶
<pb:KR3i0015_WYG_001-12b>¶
洞㝠記香如棗核食一顆歴月不饑或投水中俄滿大¶
盂也¶
　　　荼蕪香¶
王子年拾遺記燕昭王廣延國二舞人帝以荼蕪香屑¶
鋪地四五寸使舞人立其上彌日無跡香出波弋國浸¶
地則土石皆香著朽木腐草莫不茂蔚以薰枯骨則肌¶
肉皆生又出獨異志¶
　　　辟寒香¶
<pb:KR3i0015_WYG_001-13a>¶
辟邪香瑞麟香金鳯香皆異國所獻杜陽編云自兩漢¶
至皇唐皇后公主乗七寳輦四面綴五色玉香囊囊中¶
貯上四香毎一出遊則芬馥滿路¶
　　　月支香¶
瑞應圖大漢二年月支國貢神香武帝取㸔之狀若燕¶
卵凡三枚大似棗帝不燒付外庫後長安中大疫宫人¶
得疾衆使者請燒一枚以辟疫氣帝然之宫中病者差¶
長安百里内聞其香積九月不歇¶
<pb:KR3i0015_WYG_001-13b>¶
　　　振靈香¶
十洲記聚窟州有大樹如楓而葉香聞數百里名曰返¶
魂樹根於玉釜中煑汁如飴名曰驚精香又曰振靈香¶
又曰返生香又曰馬精香又名却死香一種五名靈物¶
也香聞數百里死屍在地聞即活¶
　　　千畝香¶
述異記曰南郡有千畝香林名香徃徃出其中¶
　　　十里香¶
<pb:KR3i0015_WYG_001-14a>¶
述異記曰千年松香聞於十里¶
　　　&KR3509;齊香¶
酉陽雜俎曰出波斯國拂林呼為頂㪍梨咃長一丈餘¶
圍一尺許皮色青薄而極光浄葉似阿魏毎三葉生於¶
條端無花結實西域人常八月伐之至冬更抽新條極¶
滋茂若不剪除返枯死七月㫁其枝有黄汁其狀如蜜¶
微有香氣入藥療百病¶
　　　龜甲香¶
<pb:KR3i0015_WYG_001-14b>¶
述異記曰即桂香之善者¶
　　　兠末香¶
本草拾遺曰燒去惡氣除病疫　漢武帝故事曰西王¶
母降上燒是香兠渠國所獻如大豆塗宫門香聞百里¶
關中大疫死者相枕燒此香疫則止　内傳云死者皆¶
起此則靈香非中國所致¶
　　　沈光香¶
洞㝠記塗魂國貢門中燒之有光而堅實難碎太醫以¶
<pb:KR3i0015_WYG_001-15a>¶
鐵杵舂如粉而燒之¶
　　　沈榆香¶
封禪記黄帝列珪玉於蘭蒲蓆上然沈榆香舂雜寳為¶
屑以沈榆和之若泥以分尊卑華戎之位¶
　　　茵墀香¶
拾遺記靈帝初平三年西域獻煑湯辟癘宫人以沐頭¶
　　　石葉香¶
拾遺記曰此香疊疊狀如雲母其氣辟癘魏文帝時題¶
<pb:KR3i0015_WYG_001-15b>¶
腹國獻¶
　　　鳯腦香¶
杜陽編穆宗嘗於藏眞島前焚之以崇禮敬¶
　　　紫述香¶
述異記一名紅藍香又名金香又名麝香草香出蒼梧¶
桂林二郡界¶
　　　威香¶
孫氏瑞應圖曰瑞草曰一名威蕤王者禮備則生扵殿¶
<pb:KR3i0015_WYG_001-16a>¶
前又云王者愛人命則生¶
　　　百濯香¶
拾遺記孫亮寵姬四人合四氣香皆殊方異國所獻凡¶
經踐躡安息之處香氣在衣彌年不歇因香名百濯復¶
目其室曰思香媚寢¶
　　　龍文香¶
杜陽編武帝時所獻忘其國名¶
　　　千步香¶
<pb:KR3i0015_WYG_001-16b>¶
述異記南海出千步香佩之香聞於千步草也今海隅¶
有千步草是其種也葉似杜若而紅碧相雜貢籍曰南¶
郡貢千步香¶
　　　薰肌香¶
洞𡨕記用薰人肌骨至老不病¶
　　　蘅蕪香¶
拾遺記漢武帝夢李夫人授蘅蕪之香帝夢中驚起香¶
氣猶著衣枕歴月不歇¶
<pb:KR3i0015_WYG_001-17a>¶
　　　九和香¶
三洞珠囊曰天人玉女𢷬羅天香按擎玉爐燒九和之¶
香¶
　　　九眞雄麝香¶
西京雜記趙昭儀上姊飛鷰三十五物有青水香沈水¶
香九眞雄麝香¶
　　　罽賔國香¶
盧氏雜説楊牧嘗召崔安石食盤前置香一爐煙出如¶
<pb:KR3i0015_WYG_001-17b>¶
樓臺之狀崔别聞一香非似爐煙崔思之楊顧左右取¶
白角楪子盛一漆毬子呈崔曰此罽賔國香所聞即此¶
香也¶
　　　拘物頭花香¶
唐太宗實録曰罽賔國進拘物頭花香香聞數里¶
　　　昇霄靈香¶
杜陽編同昌公主薨主哀痛常令賜紫尼及女道冠焚¶
昇霄靈之香擊歸天紫金之磬以導靈舁¶
<pb:KR3i0015_WYG_001-18a>¶
　　　祇精香¶
洞㝠記出塗魂國燒此香魑魅精祇皆畏避¶
　　　飛氣香¶
三洞珠囊隠訣云眞檀之香夜泉𤣥脂朱陵飛之香返¶
生之香皆眞人所燒之香也¶
　　　金磾香¶
洞㝠記金日磾既入侍欲衣服香潔得氤氲之氣自合¶
此香帝果悦之日磾嘗以自薰宫人以見者每增其媚¶
<pb:KR3i0015_WYG_001-18b>¶
　　　五香¶
三洞珠囊曰五香一株五根一莖五枝一枝五葉一葉¶
間五節五五相對故先賢名之五香之木燒之十日上¶
徹九星之天即青木香也¶
　　　千和香¶
三洞珠囊峨嵋山孫眞人然千和之香¶
　　　兠婁婆香¶
楞嚴經壇前别安一小爐以此香煎取香水沐浴其炭¶
<pb:KR3i0015_WYG_001-19a>¶
然令猛熾¶
　　　多伽羅香¶
釋氏㑹要曰多伽羅香此云根香多摩羅䟦香此云藿¶
香旃檀釋云與樂即白檀也能治熱病赤檀能治風腫¶
　　　大象藏香¶
釋氏㑹要曰因龍鬭而生若燒其一丸興大光明細雲¶
覆上味如甘露七晝夜降其甘雨¶
　　　牛頭旃檀香¶
<pb:KR3i0015_WYG_001-19b>¶
華嚴經云従離垢出若以塗身火不能燒¶
　　　羯布羅香¶
西域記云其樹松身異葉花果亦别初採既濕尚未有¶
香木乾之後循理而折之其中有香木乾之後色如氷¶
雪亦龍腦香¶
　　　薝蔔花香¶
法華經云須曼那華香闍提華香末利花香羅羅華香¶
青赤白蓮華香華樹香果樹香旃檀香沈水香多摩羅¶
<pb:KR3i0015_WYG_001-20a>¶
䟦香多伽羅香象香馬香男香女香拘鞞陀羅樹香㬅¶
陀羅花香殊沙華香¶
　¶
　¶
　¶
　¶
　¶
　¶
<pb:KR3i0015_WYG_001-20b>¶
　¶
　¶
　¶
　¶
　¶
　¶
　¶
　香譜卷上¶
